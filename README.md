# Alitoimialuenimi

Tämä on kuvaus ehdotuksesta, jonka perusteella Kuhmon maaseudun kyliä voisi tuetaan jotta ne voisivat mahdollistaa tietoyhteiskunnan ensimmäsiä rakenteita. Tarkoituksena on toimia tavalla, joka noudattaa älykkään maaseudun ja kestävän kehityksen periaatteita. Kuvauksessa keksitytään uudistukseen, jonka perusteella kaupunki voi vähäisellä kustannuksella ja ylläpidolla tuottaa kyliä varten voimavaran, joka vähentää www-sivuja ylläpitävien kylien vuosittaisia internetmaksuja. Tähtäimessä on myös tuottaa julkaisualusta sellaisille pienemmille kylille, joilla ei vielä ole ollut mahdollisuutta ylläpitää omaa WWW-sivustoa. 

Idea perustuu siihen, että Kuhmo - kuten monet muutkin kunnat - on hankkinut nimensä mukaisen toimialuenimen (engl. domain name) kuhmo.fi. Järjestely nojautuu ajatukseen, että fi on Suomen maatunnus. Kuhmo on siis hierarkisesti maatunnuksen alla toimiva kunta. Samaa ajatusta soveltaen jokaisella kylällä voisi luontevasti olla kunnan alitoimialuenimi kunnan alaisuudessa: lentiira.kuhmo.fi, iivantiira.kuhmo.fi jne. Näiden perustaminen ei maksa kunnalle mitään muuta kuin toimialuenimen perustamisen ja nimeä koskevan tiedon ylläpidon verran. 

Kuhmossa on tavoiteltu sopimuksellisuutta. Jos kunta tällä tavalla tukee kylien tiedoitustarpeita, voisi tämä olla ensi askel sopimuksellisuuden rakentamisessa. Tiettävästi vastaavanlaista rakennetta ei ole keksitty hyödyntää muualla Suomessa, jolloin Kuhmo toimisi asiassa edelläkävijänä.

Toimenpidettä on tarkoitus toteuttaa vaiheittain. Toimenpide kohdistuu ensimmäisessä vaiheessa Luoteis-Kuhmon kyliin (Hietaperä, Ala-Vieksi, Ylä-Vieksi, Härmänkylä, Kuusamonkylä, Iivantiira), joihin rakennettu nopeaa laajakaistaa. Kyliä varten on haettu LähiTapiolan Koillismaanaluekehitysrahaa, jolla on tarkoitus hankkia jokaista kylää varten oman WWW-julkaisualustan tuottavan pienoistietokoneen.

Tämä sivusto toimii myös esimerkkinä siitä miten digitaalista kuilua voi pienentää julkaisutoimintaa helpottavalla yksinkertaisella toimenpiteellä. Tämä suunnitelma on kirjoitettu Markdown merkinnöillä jotka julkaisualusta muokkaa läpinäkyvästi HTML-sivuiksi.
