# Verkkotunnuksia Kuhmon kyliä varten

Kuhmon maaseudun kyliä tulee tukea, jotta ne voisivat hyötyä suomalaisesta tietoyhteiskunnasta ja oppisivat osallistumaan tietoyhteiskunnan rakentamiseen. Tarkoituksena on toteuttaa älykkään maaseudun ja kestävän kehityksen periaatteita yksinkertaisilla ja helposti ymmärrettävillä toimenpiteillä. 

Kuhmon kaupunki voi vähäisellä kustannuksella ja ylläpidolla tuottaa kylien julkaisutoiminnassaan tarvitsemat verkkotunnukset. Toimenpide luo uuden voimavaran, joka vähentää www-sivuja ylläpitävien kylien vuosittaisia internetmaksuja. Tällaisen nolla-marginaalia lähentelevän kehitystyön pitemmän aikavälin tavoitteena on tuottaa julkaisualusta myös sellaisille pienemmille kylille, joilla ei vielä ole ollut mahdollisuutta ylläpitää omaa WWW-sivustoa.

Idea perustuu siihen, että Kuhmo - kuten monet muutkin kunnat - on hankkinut nimensä mukaisen verkkotunnuksen (domain-nimi) kuhmo.fi. Järjestely nojautuu ajatukseen, että fi on Suomen maatunnus. kuhmo.fi on siis hierarkkisesti maatunnuksen alla toimiva kunta. Samaa ajatusta soveltaen jokaisella kylällä voisi luontevasti olla kunnan alitoimialuenimi kunnan alaisuudessa: lentiira.kuhmo.fi, iivantiira.kuhmo.fi jne. Järjestelyn perusteella käyttäjät ymmärtävät, että Lentiira ja Iivantiira sijaitsevat Kuhmossa siinä missä fi tunnus viestii että kuhmo sijaitsee Suomessa.

Verkkotunnoksien perustaminen ei maksa kunnalle mitään muuta kuin verkkotunnuksen perustamiseen liittyvän työpanoksen ja näitä paikkakuntakohtaisia domain-nimiä koskevan tiedon ylläpidon verran. 

Kuhmossa on tavoiteltu sopimuksellisuutta. Jos kunta tukee kylien tiedotustarpeita tässä ehdotuksessa kuvatulla tavalla, tämä voisi olla ensi askel sopimuksellisuuden rakentamisessa. Tiettävästi vastaavanlaista rakennetta ei ole keksitty hyödyntää muualla Suomessa, jolloin Kuhmolla on mahdollisuus toimia edelläkävijänä.

Toimenpidettä on tarkoitus toteuttaa vaiheittain. Toimenpide kohdistuu ensimmäisessä vaiheessa Luoteis-Kuhmon kyliin (Hietaperä, Ala-Vieksi, Ylä-Vieksi, Härmänkylä, Kuusamonkylä, Iivantiira), joihin on jo rakennettu nopeaa laajakaistaa. Kyliä varten on haettu LähiTapiola Kainuu-Koillismaa Oy:n aluekehitysrahaa, jolla on tarkoitus hankkia jokaista Luoteis-Kuhmon kylää varten oman WWW-julkaisualustan tuottavan pienoistietokoneen.

Tämä sivusto toimii esimerkkinä siitä miten digitaalista kuilua voi pienentää julkaisutoimintaa helpottavalla yksinkertaisilla toimenpiteillä. Tämä suunnitelma on kirjoitettu Markdown-merkinnöillä jotka julkaisualusta muokkaa läpinäkyvästi HTML-sivuiksi.
